34 ORATIO

causa puerum Theano, quod facere , nifi ludis publicis aut
festis diebus, antea non solebat. Mater, nihil mali misera suspi-
cans, mittit. Ille se Tarentum proficisci cum fimulaffet, eo ipso
die puer, cum hora undecima in publico valens visus effet, ante
noctem mortuuS, et postridie, antequam luceret, combustus est.
Atque hunc tantum moerorem matri prius hominum rumor,
quam quisquam ex Oppianici familia, renuntiavit. Illa, cum uno
tempore audiffet fibi non solum filium, sed etiam exequiarum
munus, ereptum, Larinum confestim exanimata venit, et ibi de
integro funus jam sepulto filio fecit. Dies nondum decem inter-
cesserant, cum ille alter filius infans necatur. Itaque nubit Op-
pianico continuo Saffia, laetanti jam animo, et spe optima confir-
mato: nec mirum, quae se non nuptialibus donis, sed filiorum
funeribus, delinitam videret. Ita, quod caeteri propter liberos
pecuniae cupidiores solent effe, ille propter pecuniam liberos
amittere jucundum effe duxit.

X. Sentio, Judices, vos pro vestra humanitate, his tantis sce-
leribus breviter a me demonstratis, vehementer effe commotos.
Qo tandem igitur animo fuiffe illos arbitramini, quibus his de
rebus non modo audiendum fuit, verum etiam judicandum ? Vos
auditis de eo, in quem judices non estis ε de eo, quem non vi-
detis : de eo, quem odiffe jam non potestis ε de eo, qui et na—
turae, ‚et legibus, satisfecit : quem leges exilio, natura morte
multavit: auditis non ab inimico: auditis fine testibus : auditis,
cum ea, quae copiofiffime dici possunt, breviter a me strictimque
dicuntur. Illi audiebant de eo, de quo jurati sententias ferre de-
bebant : de eo, cujus praesentis nefarium et consceleratum vul-
tum intuebantur: de eo, quern oderant propter audaciam: de
eo, quem omni supplicio dignum effe ducebant: audiebant ab
accusatoribus: audiebant verba multorum testium: audiebant,
cum unaquaque de re a P. Caninio, homine eloquentiflimo,
graviter et diu diceretur.

Et est quisquam, qui, cum haec cognoverit, suspicari poffit, Op-
pianicum judicio oppressum et circumventum effe innocentem?

