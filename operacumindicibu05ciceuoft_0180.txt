170 ORATIOI.

in voluptate bacchabere, cum in tanto numero tuorum neque
audies virum bonum quemquam, neque videbis ? Ad hujus vitae
studium meditati illi sunt, qui feruntur, labores tui:jacere humi,
non modo ad obfidendum stuprum, verum etiamad facinus
obeundum ε vigilare, non solum infidiantem somno maritorum,
verum etiam bonis occisorum. Habes ubi ostentes illam prae-
claram tuam patientiam famis, frigoriS, inopiae rerum omnium;
quibus te brevi tempore confectum effe senties. Tantum profeci
tum, cum te a consulatu repuli, ut exul potius tentare, quam
consul vexare, rempublicam pofl'es ; atque ut id, quod effet
a te scelerate susceptum, latrocinium potius, quam bellum, no-
minaretur.

XI. Nunc, ut a me, Patres conscripti, quandam prope justam
patriae querimoniam detester ac deprecer; percipite, quaeso, di—
ligenter, quae dicam, et ea penitus animis vestris mentibusque
mandate. Etenim, fi mecum patria, quae mihi vita mea multo
est carior, s1 cuncta Italia, fi omnis respublica, loquatur: M.
Tulli, quid agis? tune eum, quem effe hostem comperisti, quem
ducem belli futurum vides, quem expectari imperatorem in
castris hostium sentis, auctorem sceleris, principem conjura-
tionis, evocatorem servorum et civium perditorum, exire patie-
ris, ut abs te non emiffus ex urbe, sed immissus in urbem, effe
videatur? Nonne hunc in vincula duci, non ad mortem rapi,
non summo supplicio mactari, imperabis? Qid tandem im·-
pedit tc? mosne majorum? at persaepe etiam privati in hac re-
publica perniciosos cives morte multarunt. An leges, quae de
civium Romanorum supplicio rogatae sunt? at nunquam in hac
urbe ii, qui a republica defecerunt, civium jura tenuerunt. An
invidiam posteritatis times? praeclaram vcro populo Romano
refers gratiam, qui te, hominem per te cognitum, nulla com-
mendatione majorum, tam mature ad summum imperium per
omnes honorum gradus extulit, fi propter invidiam, aut ali-
cujus periculi metum, salutem civium tuorum negligis. Sed,
fi quis est invidiae metus, num est vehementius severitatis ac

