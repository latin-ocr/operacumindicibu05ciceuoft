PRO CN. PLANCIO. 449

Neque vero tam durus in plebem noster ordo fuit , ut cani
coli nostra modica liberalitate noluerit : neque hoc liberis nos-
tris interdicendum est , ne observent tribules suos , ne diligant,
ne reficere neceffariis suis suam tribum possint, ne par ab iis
munus in sua petitione respectent: haec enirn plena sunt of«
ficii, plena observantiae, plena etiam antiquitatis. Isto in genere
et fuimus ipfi , cum ambitionis nostrae tempora postulabant ‚ et
clariffimos viros effe vidimus, et hodie effe videmus, quamplu-
rimos gratiosos. Decuriatio tribulium, descriptio populi, suffra-
gia largitione devincta, severitatem senatus, et bonorum om·
nium vim ac dolorem, excitarunt. Haec doce, haec profer, huc
incumbe, Laterensis, decuriaffe Plancium , conscripsisse, se·-
questrem fuisse, pronuntiasse, divififfe3 tum mirabor, te iis ar-
mis uti, quae tibi lex dabat ‚ noluisse: tribulibus enim judici-
bus, non modo severitatem illorum, fi ista vera sunt, sed ne
vultus quidem, ferre poffemus. Hanc tu rationem cum fugeriS,
cumque eos judices habere nolueris , quorum in hujus delicto
cum scientia certiffima‚ tum dolor gravissimus, effe debuerit;
quid apud hos dices, qui abs te taciti requirunt, cur hoc fibi
oneris imposueris , cur se potiffimum delegeris ‚ cur denique se
divinare malueris, quarn eos, qui scirent, judicare ?

XIX. Ego Plancium, Laterensis, et ipsum gratiosum effe
dico, et habuiffe in petitione multos cupidos sui gratiosos ς quos
tu fi sodales vocas3 officiosam amicitiam nomine inquinas cri-
minoso. Sin, quia gratiosi sunt, accusandos puta83 noli mirari,
te id, quod tua dignitas postularit, repudiandis gratiosorum
amicitiis non effe affecutum. Jam ut ego doceo gratiosum effe
tribulibus Plancium, quod multis benigne fecerit, pro mul-
tis spoponderit , in operas plurimos patris auetoritate et gratia
miserit ,- quod denique omnibus officiis per se, per patrem, per
majores suos, totam Atinatem praefe&uram comprehenderit: sic
tu doce sequestrem fuisse, largitum esse, conscripsiss‘e, tribu-
les dccuriaviffe. Qod s1 non potes; noli tollere ex ordine
nostro liberalitatem ‚ noli maleficium putare esse gratiam ‚ noli

ToM. V, L l 1

