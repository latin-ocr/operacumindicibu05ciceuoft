PRO P. SYLLA. 293

cum suppressa voce de scelere P. Lentuli, de audacia conjura-
torum omnium, dixisset, tantummodo ut vos, qui ea probatis,
exaudire poffetis; de supplicio P. Lentuli, de carcere, magna et
queribunda voce dicebat.

In quo primum illud erat absurdum, quod, cum ea, quae
leniter dixerat, vobis probare volebat, eos autem, qui circum
judicium stabant, audire nolebat; non intelligebat, ea, quae clare
diceret, ita illos audituros, quibus se venditabat, ut vos quo-
que audiretis, qui id non probabatis. Deinde alterum jam ora-
toris vitium, non videre, quid quaeque causa postulet: nihil
est enim tam alienum ab eo , qui alterum conjurationis accuset,
quam videri conjuratorum poenam mortemque lugere. Qod
cum is tribunus plebis facit, qui unus videtur ex illis ad lugen-
dos conjuratos relictus, non mirum est; difficile est enim tacere,
cum doleas: te, fi quid ejusmodi facis, non modo talem adoles-
centem , sed in ea causa, in qua te vindicem conjurationis velis
effe, vehementer admiror. Sed reprehendo tamen illud maxime,
quod, isto ingenio et prudentia praeditus, causam reipublicae non
teneS, qui arbitrere plebi Romanae res eas non probari, quas
. me consule omnes boni pro salute communi gefferunt.

XI. Ecquem tu horum, qui adsunt, quibus te contra ipsorum
voluntatem venditabas, aut tam sceleratum statuis fuiffe, ut haec
omnia perire voluerit, aut tam miserum, ut et se perire cuperet,
et nihil haberet, quod salvum effe vellet ? An vero clariffimum
virum generis vestri ac nominis nemo reprehendit, qui filium
suum vita privavit, ut in caeteris firmaret imperium: tu rem-
publicam reprehendis, quae domesticos hostes, ne ab iis ipsa
necaretur, necavit ?

Itaque attende jam, Torquate, quam ego defugiam auetorita-
tem consulatus mei. Maxima voce, ut omnes exaudire poffint ‚
dico, semperque dicam: adestote omnes animis, qui adestis
corporibus, quorum ego frequentia magnopere laetor: erigite
mentes auresque vestras, et me de invidiofis rebus ‚ ut ille pu-
tat, dicentem attendite. Ego consul, cum exercitus perditorum

