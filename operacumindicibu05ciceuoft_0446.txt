432 ORATIO, &c.

permovebit ? Nolite enim id putare accidere poffe , quod ia
fabulis saepe videtis fieri, ut Deus aliquis, delapsus e caelo, coe-
,tus hominum adeat , versetur in terris ‚ cum hominibus collo-
quatur. Cogitate genus sonitus ejus ‚ quem Latinienses nuntia-
runt: recordamini illud etiam, quod nondum est relatum,
quod eodem fere tempore factus in agro Piceno Potentiae nun-
tiatur terrae motus horribilis, cum quibusdam multis metuendis-
que rebus : haec eadem profesto , quae futura prospicimus , irn-
pendentia pertimescetIS. Etenim haec Deorum immortalium vox,
haec pene oratio, judicanda est, cum ipse mundus, curn aer,
atque terrae, motu quodam novo contremiscunt, et inufitato ali-
quid sono incredibilique praedicunt. In quo constituendae nobis
quidem sunt procurationes ‚ et obsecratio, quemadmodum mo-
nemur. Sed faciles sunt preces apud eos , qui ultro nobis viam
salutis ostendunt t nostrae nobis sunt inter nos irae discordiaeque
placandae.

