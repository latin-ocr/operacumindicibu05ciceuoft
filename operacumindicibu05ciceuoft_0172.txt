162 ORATIOI.

statum reipublicae, privatus interfecit: Catilinam vero, orbem
terrae caede atque incendiis vastare cupientem, nos consules per-
feremus? nam illa nimis antiqua praetereo, quod QServilius
Ahala Sp. Menum, novis rebus studentem, manu sua occidit.
Fuit, fuit, ista quondam in hac republica virtus, ut viri fortes
acrioribus suppliciis civem perniciosum, quam acerbiffimum
hostem, coercerent. Habemus enim senatusconsultum in te,
Catilina, vehemens et grave: non deest reipublicae confilium,
neque auctoritas hujus ordinis : nos, nos, dico aperte, consules
desumus.

ΙΙ. Decrevit quondam senatus, ut L. Opimius consul videret,
ne quid respublica detrimenti caperet. Nox nulla intercesfit;
interfeffitus est propter quasdam seditionum suspiciones C. Grac-
chus, clariffimo patre, avo, majoribus: occisus est cum liberis
Μ. Fulvius, consularis. Simili senatusconsulto, C. Mario et
L. Valerio, consulibus, permiffa est respublica: num unum
diem postea L. Saturninum, tribunum plebis, et C. Servilium,
praetorem, mors ac reipublicae poena remorata est? At nos vi-
cesimum jam diem patimur hebescere aciem horum auctoritatis.
Habemus enim hujusmodi senatusconsultum, veruntamen in-
clusum in tabulis, tanquam in vagina reconditum: quo ex se-
natusconsulto confestim interfeetum te effe, Catilina, convenit.
Vivis; et vivis non ad deponendam, sed ad confirmandam, auda-
ciam. Cupio, Patres conscripti, me effe clementem: cupio in
tantis reipublicae periculis non diffolutum videri: sed jam me
ipsum inertiae nequitiaeque condemno.

Castra sunt in Italia contra rempublicam in Etruriae faucibus
collocata: crescit in dies singulos hostium numerus: eorum
autem imperatorem castrorum, ducemque hostium, intra moenia,
atque adeo in senatu, videmus, intestinam aliquam quotidie
perniciem reipublicae molientem. Si tejam, Catilina, compre-
hendi, s1 interfici, juffer0; credo, crit verendum mihi, ne non
hoc potius omnes boni serius a me, quam quisquam crudelius
factum effe dicat. Verum ego hoc, quod jampridem factum effe

