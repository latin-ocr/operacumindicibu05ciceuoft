440 ORATIO

ornatiffimi atque optimi viri, Cn. Saturnini, patrem aedilem,
cum praetorem , viderunt , quod primus ille non modo in eam
familiam , sed etiam in praestituram illam , sellam curulem at—
tuliffet ; mirandum in modum laetati sunt. Alteros (credo, quia
refertum est municipium consularibus 3 nam malevolos non effe
certo scio) nunquam intellexi vehementius hospitum suorum
honore laetari.

Habemus hoc nos: habent nostra municipia. Qid ego de
me , de fratre meo , loquar ? quorum honoribus agri prope di-
cam ipfi montesque faverunt. Num quando vides Tusculanum
aliquem de M. Catone illo in omni virtute principe, num de
T. Coruncanio , municipe suo , num de tot Fulviis , gloriari ?
verbum nemo facit. At ‚ in quemcunque Arpinatem incideris ‚
etiam fi nolis , erit tamen tibi fortaffe etiam de nobis aliquid ‚
aliquid certe de C. Mario ‚ audiendum. Primum igitur hic ha-
buit studia suorum ardentia; tu tanta, quanta in hominibus jam
saturatis honoribus effe potuerunt.

Deinde tui municipes sunt illi quidem splendidissimi homi-
nes 3 sed tamen pauci , fi quidem cum Atinatibus conferantur :
hujus p1·aefe6tura plena virorum fortiffimorum, fic, ut nulla tota
Italia frequentior dici poffit. Qam quidem nunc multitudinem
videtis ‚ Judices , in squalore et luctu supplicem vobis. Hi tot
equites Romani, tot tribuni aerarii , (narn plebem a judicio di-
mifimus, quae cundhr comitiis adfuit) quid roboris, quid dig-
nitatis , hujus petitioni attulerunt ? Non enim tribum Terenti-
nam, de qua dicam alio loco, sed dignitatem, sed oculorum
conjestum, sed solidam, et robustam, et affiduam frequentiam,
praebuerunt. Jam municipia conjunitione etiam vicinitatis ve-
hementer moventur.

IX. Omnia, quae dico de Plancio, dico expertus in nobis:
sumus enim finitimi Atinatibus. Laudanda est, vel etiam aman-
da, vicinitas retinens veterem illum officii morem, non infuscata
malevolentia, non assueta mendaciis, non fucata, non fallax, non
erudita artificio simulationis , vel suburbano , vel etiam urbano.

